<html lang="ro">
<head>
<title> Poveste</title>
</head>
<body bgcolor="#CCFFFF">
<script type="text/javascript">
function sortNumber(a, b)
{
return a - b
}
var arr = new Array(4)
arr[0] = "Poveste"
arr[1] = "potrivita"
arr[2] = "pentru"
arr[3] = "Craciun"
document.write(arr.join(" "))
</script>
<font color="#CC0033">
<h1 align= center>Poveste de Crăciun</h1></font color>
<font color="#CC0033">
<h3 align= right> Charles Dickens</h3><font color>
<font color="#CC0033">
<h5>Fragmentul zilei – 25 decembrie 2017</h5><font color>
<font color="#000033" >
<br></br>
<br></br>
<p>Scrooge s-ar fi văicărit zadarnic că pe vremea aceea și la acel ceas din noapte o plimbare nu era deloc potrivită; </p>
<p>că patul era cald și că termometrul arăta multe grade sub zero afară; că era îmbrăcat subțire, fiind doar în papuci, </p>
<p>halat și scufie de noapte; și că era deja răcit. Nu se putea împotrivi strânsorii lui, deși era blândă ca a unei mâini </p>
<p>de femeie. Se ridică, dar, băgând de seamă că duhul se îndrepta spre fereastră, îi apucă veșmântul, rugându-se de el.</p>
<p>– Sunt muritor, protestă Scrooge, și pot să cad.</p>
<p>– Îngăduie atingerea mâinii mele aici, spuse duhul, punându-i-o pe inimă, și vei fi susținut nu doar acum!</p>
<p>În timp ce rosti aceste vorbe, trecură prin zid și se pomeniră pe un drum de țară deschis, mărginit de câmpuri pe fiecare </p>
<p>parte. Orașul dispăruse cu totul. Nu se zărea nici urmă de el. O dată cu el dispăruseră și întunericul și ceața, </p>
<p>căci era o zi de iarnă rece, senină, cu zăpadă pe jos.</p>
<p>– Doamne Dumnezeule! Spuse Scrooge, încleștându-și mâinile în timp ce se uită în jur. În locul acesta am crescut! Aici am copilărit!</p>
<p>Duhul îl privi cu blândețe. Bătrânul îi simțea încă vag atingerea, deși fusese ușoară și trecătoare. Era asaltat de o mie de </p>
<p>miresme care pluteau în aer, fiecare legată de o mie de gânduri, speranțe, bucurii și griji, de mult de tot uitate!</p>
<p>– Îți tremură buzele, spuse duhul. Și ce ai pe obraz?</p>
<p>Scrooge mormăi, cu o ciudată jenă în glas, că e un coș; și se rugă de fantomă să-l ducă unde poftește.</p>
<p>– Îți amintești drumul? Întrebă duhul.</p>
<p>– Cum să nu mi-l amintesc? Strigă înflăcărat Scrooge. As putea să-l urmez legat la ochi.</p>
<p>– Ciudat că l-ai uitat atâția ani! Remarcă fantoma. Hai să mergem.</p>
<p>Porniră pe drum și Scrooge recunoștea fiecare poartă, fiecare stâlp, fiecare copac, până ce în depărtare se ivi un mic târg, </p>
<p>cu podul și biserica lui, cu râul lui șerpuitor. Văzură câțiva ponei flocoși venind în trap spre ei, purtând în spinare </p>
<p>niște băieți care strigau spre alți băieți aflați în șarete și căruțe mânate de fermieri. Toți băieții erau voioși și strigau</p>
<p> unii la alții, până ce câmpurile late se umplură de melodii vesele, făcând aerul răcoros să râdă auzindu-le.</p>
<p>– Acestea sunt doar umbrele celor care au fost, spuse fantoma. Nu ne simt prezența.</p>
<p>Voioșii călători veniră spre ei; și în timp ce veneau, Scrooge îi recunoscu și îi numi pe fiecare. De ce oare se bucura peste </p>
<p>măsură să-i vadă? De ce îi sticleau ochii reci și de ce îi tresaltă inima când ei trecură prin fața lui? De ce oare era fericit</p>
<p> auzindu-i că își urează Crăciun fericit când se despărțeau la răscruci și pe drumuri lăturalnice, ducându-se la casele lor? </p>
<p>Ce însemna Crăciun fericit pentru Scrooge? Naiba să-l ia de Crăciun fericit! Lui nu-i adusese niciodată nimic bun!</p>
<p>– Școala nu e cu totul părăsită, spuse fantoma, încă mai e acolo un copil singuratic, uitat de prietenii lui.</p>
<p>Scrooge spuse că știa. Și suspină.</p>
<p>Părăsiră drumul mare, luând-o pe un drumeag bine cunoscut de Scrooge, și ajunseră în curând la un conac din cărămidă </p>
<p>roșie ștearsă, cu o cupolă pe acoperiș, o sfârlează de vânt în vârf și un clopot atârnând în ea. Era o casă mare, </p>
<p>dar ajunsă acum o ruină; căci acareturile sale erau puțin folosite, pereții erau umezi și mucegăiți, geamurile sparte </p>
<p>și porțile căzute. În grajd umblau țanțoș și cloncănind niște păsări; iar șoproanele pentru trăsuri și șurile erau năpădite </p>
<p>de iarbă. Nici înăuntru nu mai era mare lucru care să amintească de starea ei de odinioară; căci, pătrunzând în holul mohorât</p>
<p>și aruncând o privire prin ușile deschise ale multor încăperi, văzură că erau mari, friguroase și cu puține mobile. Se simțea </p>
<p>un miros de pământ, de pustietate glacială, care îți evoca prea multe treziri la lumina luminării și nu prea multă mâncare.</p>
</p>Cei doi, duhul și Scrooge, străbătură holul, îndreptându-se spre o ușă din dosul casei. Se deschise în fața lor, dând la </p>
</p>iveală o încăpere lungă, pustie și tristă, pe care șirurile de bănci și de pupitre urâte, din lemn de brad, o făceau să pară </p>
</p>și mai pustie. La unul din pupitre, un băiat singuratic citea lângă un foc firav; Scrooge se așeză pe o bancă și plânse </p>
<p>văzându-se pe el însuși, așa cum fusese, o biată ființă uitată.</p>
<p>Ecourile tăinuite ale casei, chițăiturile și forfota șoarecilor din dosul lambriurilor, picăturile ce se scurgeau din</p>
<p> cișmeaua pe jumătate dezghețată din curtea mohorâtă din spate, leneșul balans al ușii unei magazii goale, trosnetele focului,</p>
<p> toate acestea îi înmuiară inima lui Scrooge, slobozindu-i și mai tare lacrimile.</p>
<p>Duhul îi atinse brațul, arătând spre sinele său mai tânăr, absorbit de lectură. Deodată, un bărbat cu veșminte străine, </p>
<p>care se vedea limpede, miraculos de real, apăru la fereastră, cu un topor vârât în centură și ducând de frâu un măgar încărcat</p>
<p>cu lemne.</p>
<p.– Ia uite, este Ali Baba! Exclamă Scrooge fascinat. Bătrânul și cinstitul Ali Baba, dragul de el! Da, da, îmi amintesc! Odată, </p>
<p>de Crăciun, când copilul singuratic de acolo a rămas în școala părăsită, el a apărut de-adevăratelea, pentru prima dată, chiar așa. </p>
<p>Bietul băiat! Și Valentin, spuse Scrooge. Și sălbaticul lui frate, Orson; uite-i! Și – cum îl cheamă?</p>
<p>– Cel care a fost lăsat în izmene, dormind, la poarta Damascului; nu-l vezi? Și grăjdarul sultanului, răsturnat de duhurile rele; </p>
<p>uite-l cum stă în cap! Așa-i trebuie! Îmi pare bine. De ce s-a însurat tocmai el cu prințesa?</p>
<p>Dacă l-ar fi auzit pe Scrooge, risipindu-și toată ardoarea în asemenea subiecte, cu un glas cu totul neobișnuit, între râs și plâns, </p>
<p>și dacă ar fi văzut fața lui luminată și emoționată, tare s-ar mai fi minunat partenerii lui de afaceri din Londra.</p>
<p>– Uite-l pe Papagal! Strigă Scrooge. Uite-l acolo, cel cu corp verde și coadă galbenă și un fel de salată verde în creștet! </p>
<p>Sărmane Robin Crusoe, l-a strigat când s-a întors acasă, după ce a navigat în jurul insulei. „Sărmane Robin Crusoe, pe unde-ai umblat,</p>
<p>Robin Crusoe?” Omul a crezut că visa, dar nu visa. Era Papagalul, să știi. Uite-l și pe Vineri, aleargă de rupe pământul spre golfuleț! </p>
<p>Hei! Alo! Hei-ho!</p>
<p>Apoi, trecând iute la o altă stare, trecere foarte străină caracterului său, spuse, compătimindu-și sinele lui de odinioară, „Bietul băiat!”, </p>
<p>și se porni iar pe plâns.</p>
<p>– Aș vrea…, murmură Scrooge, băgând mâna în buzunar și uitându-se în jur, după ce își șterse ochii cu manșeta. Dar e prea târziu.</p>
<p>– Ce s-a întâmplat? Întrebă duhul.</p>
<p>– Nimic, spuse Scrooge. Nimic. Noaptea trecută, un băiețel mi-a cântat un colind de Crăciun la ușă. As vrea să-i fi dat ceva: asta-i tot.</p>
<p>Duhul zâmbi, cufundat în gânduri, și spuse, fluturând mâna:</p>
<p>– Hai să mai vedem și un alt Crăciun!</p>
<p>Sinele de odinioară al lui Scrooge crescu la auzul acestor cuvinte și încăperea deveni ceva mai întunecată și mai murdară. </p>
<p>Lambriurile se scorojiră, geamurile crăpară și din tavan căzură bucăți de moloz, scoțând la iveală șipcile dezgolite; dar </p>
<p>cum se petrecură toate acestea, Scrooge nu știu, așa cum nu știm nici noi. Știa doar că era foarte adevărat; că toate se </p>
<p>petrecuseră chiar așa; că el era din nou singur, în timp ce toți ceilalți băieți plecaseră acasă, să-și petreacă frumoasa vacanță.</p>
<p>Nu mai citea; se plimba disperat de colo-colo. Scrooge se uită la duh și, clătinând trist din cap, privi neliniștit spre ușă.</p>
<p>Aceasta se deschise și o fetiță, mult mai mică decât băiatul, dădu buzna și, încolăcindu-și brațele de gâtul lui, i se adresă cu: </p>
<p>„Dragul meu, iubitul meu frate!”</p>
<p>– Am venit să te iau acasă, dragul meu frate! Spuse copila, bătând din palmele micuțe și îndoindu-se de râs. Te duc acasă, acasă, acasă!</p>
<p>– Acasă, micuța mea Fan? Repetă băiatul.</p>
<p>– Da, spuse copila, în culmea bucuriei. Acasă, pentru totdeauna. Acasă, de acum în vecii vecilor! Tata e mult mai bun decât era și acasă e </p>
<p>ca în rai! Mi-a vorbit atât de duios într-o noapte minunată când m-am dus la culcare, că nu m-am temut să-l mai întreb încă o dată dacă poți </p>
<p>să vii acasă; și el a spus da, poți să vii; și m-a trimis cu trăsura să te aduc. Și o să fii bărbat! Spuse copila, deschizând ochii și n-ai </p>
<p>să te mai întorci niciodată aici. Dar mai întâi o să fim împreună tot Crăciunul și o să ne veselim cum nu s-a mai veselit nimeni pe lume!</p>
<p>– Ești o femeiușcă pe cinste, micuța mea Fan! Exclamă băiatul.</p>
<p>Ea bătu din palme și râse și încercă să-l mângâie pe cap, dar, fiind prea mică, râse din nou și se ridică pe vârfuri ca să-l sărute. </p>
<p>Apoi începu să-l tragă, în nerăbdarea ei copilărească, spre ușă; iar el, bucuros să plece, o însoți.</p>
</font color>
</bgcolor>
</body>
</html>

